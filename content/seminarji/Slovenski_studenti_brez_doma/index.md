+++
title = "Slovenski študenti brez doma?"
date = 2025-01-26
description="Pomanjkanje kapacitet in visoke cene najemnin so že dalj časa realnost študentov"

[extra]
author = "Maša Klopčič, Eva Plešec"

[taxonomies]
categories = ["Študenti"]
tags = ["Študentski domovi", "Najemnine", "Slovenija"]
+++

**Študentski domovi v Sloveniji že vrsto let ne zadostujejo potrebam vseh študentov, kar številne mlade prisili v iskanje zasebnih nastanitev. Te pa so pogosto povezane z visokimi stroški in neustreznimi pogoji za študij. V Ljubljani in Mariboru se študenti soočajo s podobnimi izzivi, v slednjem pa so s prenovo študentskega doma pomembno prispevali k izboljšanju kakovosti bivanja.**

<!-- more -->

---

## Težave z razpoložljivostjo mest v študentskih domovih

Študentski domovi v Sloveniji že dolgo ne zadoščajo potrebam vseh študentov. Po podatkih portala student.si za leto 2024, je bilo v Študentskem domu Ljubljana na voljo 7.039 ležišč. Kljub temu je bilo v tem letu oddanih že več kot 9.000 prošenj za bivanje, kar kaže na [primanjkljaj nastanitvenih kapacitet](https://www.24ur.com/novice/slovenija/studentskih-postelj-premalo-obnove-in-novogradnje-a-kdaj-in-kje.html). Veliko študentov je tako primoranih iskati zasebne nastanitve, kjer pa se soočajo z visokimi najemninami, kar pogosto predstavlja finančno breme.

> “*Na prosto sobo v študentskem domu sem čakala približno pol leta, kar se mi je zdelo odločno predolgo. Dokler nastanitve nisem dobila, sem se vsak dan vozila več kot eno uro od doma do faksa, pri tem pa sem morala večkrat prestopati. Vožnja mi je tako vzela veliko časa, ki bi ga lahko porabila za študijske obveznosti.*”, pravi Ana, študentka Univerze v Ljubljani.

---

## Podražitve študentskih domov v Mariboru so odvisne tudi od odgovornega ravnanja študentov

Študentski domovi Univerze v Mariboru so s 1. januarjem 2025 uvedli nove cene stanarin in ostalih storitev. Povprečna subvencionirana stanarina se je tako iz 123,11 EUR zvišala na 141,92 EUR, kar pomeni 15,3-odstotno rast. V to ceno so še naprej vključeni vsi stroški bivanja, kot so poraba energije, vode in ogrevanja, ter dostop do obštudijskih dejavnosti, med drugim neomejena uporaba fitnesov, glasbenih sob in telovadnic. Po navedbah Študentskih domov UM, je podražitev posledica 67-odstotnega povečanja stroškov v zadnjih letih, medtem ko povišanje stanarin v tem obdobju znaša le 21 %. Direktor Študentskih domov Univerze v Mariboru, Borut Gaber, pojasnjuje, da so z višanjem cen odlašali, kolikor se je dalo: 

> ”*To razliko smo ves čas pokrivali iz rezerve, ki smo jo imeli v mislih za investicijsko-vzdrževalna dela.*”

Ob tem zagotavljajo, da iščejo rešitve, ki bi najmanj obremenile študente in napovedujejo redno spremljanje stroškov ter prilagoditve v prihodnje. Pri tem pa opozarjajo tudi na odgovorno ravnanje stanovalcev: 

> “*Največji strošek pri nas predstavljajo ravno energenti, torej elektrika in ogrevanje, to sta ključna dva stroška. Če bi vsak stanovalec dosledno ločeval odpadke, bi na letni ravni lahko privarčevali 70.000 €, to pa več ni takšen majhen denar. Če bi to razdelili na število ležišč, potem hitro vidimo, kakšen bi bil ta znesek pri posamezni stanarini.*”

---

## Visoke cene najemnin v zasebnem sektorju

Poleg pomanjkanja prostih mest se študenti pogosto soočajo tudi z visokimi najemninami na trgu nepremičnin. Po podatkih Statističnega urada Republike Slovenije (SURS), so se cene stanovanjskih nepremičnin v letu 2023 zvišale za 6,8 %, kar je najmanj po letu 2021, ko je bilo zaznano najvišje zvišanje cen v zadnjih nekaj letih (15,8 %).

Rast najemnin v zadnjih letih pa dodatno otežuje dostopnost študentskega bivanja. Študenti, ki ne dobijo mesta v študentskih domovih, so pogosto prisiljeni najeti sobe v zasebnih stanovanjih, kjer pa se soočajo z visokimi stroški in pomanjkanjem ustreznih pogojev za študij. Študent mariborske univerze, **Klemen**, je zaradi dolgih čakalnih vrst in visokih najemnin našel drugo rešitev:

> “*... sam imam to srečo, da v bližini faksa stanujejo sorodniki, pri katerih sem lahko bival v času študija.*” 

Študentska organizacija Slovenije (ŠOS) je že večkrat opozorila na nujnost zagotavljanja dostopnih cen najemnin ter širitev kapacitet v študentskih domovih.

---

## Gradnja novih študentskih domov v Mariboru

V Mariboru pa se stanje izboljšuje z gradnjo novih študentskih nastanitev. Leta 2024 je bil odprt nov študentski dom na Tyrševi 1, ki bo študentom ponudil več kot 100 posteljnih mest. Ta objekt je energetsko učinkovit, upoštevane so bile tudi potrebe študentov, kot so prostori za študij in sprostitev - kino soba, soba čitalnica, zen soba, kuhinjska delavnica ... Ob odprtju je **Borut Gaber** poudaril: 

> “*... v kolikor se te tematske sobe ne bi uporabljale, tako kot se to želi, jih je možno predelati v ležišče, kar pomeni, da se bo število ležišč na takšen način lahko povečalo.*” 

Nova gradnja bo pomembno prispevala k večji dostopnosti študentskih nastanitev in izboljšanju kakovosti življenja mladih v mestu. Ta dom bo tudi povečal privlačnost Maribora kot študentskega središča.

### Galerija fotografij z dneva otvoritve novega študentskega doma na Tyrševi 1

{% galleria() %}
{
  "images": [
    {
      "src": "slika1.jpg",
      "title": "",
      "description": ""
    },
    {
      "src": "slika2.jpg",
      "title": "",
      "description": ""
    },
    {
      "src": "slika3.jpg",
      "title": "",
      "description": ""
    },
    {
      "src": "slika4.jpg",
      "title": "",      
      "description": ""
    },
    {
      "src": "slika5.jpg",
      "title": "",      
      "description": ""
    },
    {
      "src": "slika6.jpg",
      "title": "",
      "description": ""
    },
    {
      "src": "slika7.jpg",
      "title": "",
      "description": ""
    },
    {
      "src": "slika8.jpg",
      "title": "",      
      "description": ""
    },
    {
      "src": "slika9.jpg",
      "title": "",      
      "description": ""
    }
  ]
}
{% end %}

---

{{ youtube(id="c9I8pz00l0Y") }}

---

{{ youtube(id="gYGXlcWJduw") }}

---

Povečanje števila študentskih nastanitev, kot je nov študentski dom na Tyrševi 1 v Mariboru, je pomemben korak k izboljšanju kakovosti bivanja za mlade v Sloveniji. Vendar pa se še vedno potrebuje več naložb v gradnjo novih domov, zlasti v Ljubljani, kjer povpraševanje po prostih mestih močno presega ponudbo. Ob tem je ključnega pomena tudi uravnavanje cen najemnin, saj se študenti že zdaj srečujejo z visokimi stroški, ki presegajo njihove možnosti. 

---

## Viri

- [Študent: Koliko študentskih postelj je na voljo za novo študijsko leto?](https://www.student.si/studij-in-kariera/studij/koliko-studentskih-postelj-je-na-voljo-za-novo-studijsko-leto/)  
- [24ur: Študentskih postelj premalo – obnove in novogradnje, a kdaj in kje?](https://www.24ur.com/novice/slovenija/studentskih-postelj-premalo-obnove-in-novogradnje-a-kdaj-in-kje.html)  
- [Statistični urad RS: Novica 12744](https://www.stat.si/StatWeb/News/Index/12744)  
- [Študentska organizacija Slovenije: Končna verzija dokumenta SOS](https://www.studentska-org.si/wp-content/uploads/2017/06/s178_dokument_sos_koncna.pdf)  
